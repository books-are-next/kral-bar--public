---
title: O středu dřív
contentType: poetry
---

<section>

Mluvíme všichni pravdu

Stál jsem zády k lesu jako před skříní

správně by si měl člověk vzpomenout na každý obličej

strčit si fajfku aspoň do zadku V tomhle počasí bude  
tak jako tak krásně

než se na to zas slavně zapomene

Dodnes mám slzy v očích když si připomenu den  
v němž bylo vynalezeno zrcadlo

Ježíši!

stačí zavolat

na slunci kde je tak pěkně vidět do proslulé truhly

plné všech našich kravat

</section>
