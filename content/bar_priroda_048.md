---
title: Poznámka
contentType: prose
---

<section>

Tato kniha bezprostředně navazuje na _Tyršovské přeháňky_ (Vokno, Praha 1994); tvoří s nimi ostatně společný celek, „Zábavné dějiny“ (nebo „Básně o lidech“), jehož jsou _Přeháňky_ úvodním a _Bar Pří­roda_ závěrečným svazkem. Doslov k _Tyršovským přeháňkám_ tak většinou rovněž platí o _Baru Příroda_; také ten je básnickým výprodejem předcházejících dějin a souvisí s obdobnými vy­klizovacími pracemi autorových přátel. K _Baru_ přesto přísluší i specifický komentář, poznámky _Ze strašnické poetiky_, jež nicméně nabyly schopnosti samostatné plavby a na něž tu tak zatím stačí upozornit. Pro přesnost ještě dodám, že závěrečná báseň Hospoda U lidí vznikla trochu později než celek knihy, až po mém posrpnovém odjezdu do Paříže.

> P. K.

</section>
