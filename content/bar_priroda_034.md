---
title: ''
contentType: prose
---

Věčný plenér II

Na odpovídajícím místě v krajině

v plném slunci napřímený strom

celými úhlednými dvěma a půl metry

také ovšem slunce nad stromem ta skvělá nebeská Praha

s nejedním zářivým paprskem podél obvodu

jak to tu odedávna mělo pokojně na slunci

Od 4. září 1941

na vyhrazeném místě pro vlastní trůn

pěkně pod blankytem čile obletovaný

zátopky malými svižnými hitleroidy

V krajině rozložené v plenéru jak čerstvé noviny krajině  
v pokojném střídání ročních období

vzpomínající na můj první druhý

i další státnické úsměvy

Pro Prahu rozkvétající na slunci poblíž mrtvé Libuše

stejně jako pak pro těch pár rozházených pražských  
hřebíků a trámů

v jednom stmívání

Přišlo ráno

stromek zas představuje nejprostší Hradčana

k vystavení jitřním paprskům

500 let po Kolumbovi v otevřené krajině

také skutečná Praha a o něco dál i barevné Benátky

jak se to tyčí z trávy

nad příslušný počet čtverečních metrů stínu

nic víc

Kryštof je mrtev

Večer u lesa na odpovídajícím místě

úspěšně se opět stmívá nad boudou

sbitou z pražských klacků
