<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>bar_priroda-4</title>
		<link href="../Styles/bar_prirod_idstyles.css" rel="stylesheet" type="text/css"/>
	</head>
<body xmlns:xml="http://www.w3.org/XML/1998/namespace" id="bar_priroda" xml:lang="cs-CZ">
<div><p class="MLP-uroven3-basne para-style-override-1">4</p>
			<p class="MLP-BAR-VENOVANI">Alešovi K.</p>
			<p class="MLP-dopis-bez1radku para-style-override-10">Tklivý příběh malíře, který tak dlouho váhal mezi malováním a&nbsp;hospodou, až se rozhodl malovat výhradně hostinské; uvěz­něný mezi dvojici sličných uvozovek. – Představuji si, že na pólu se jednotliví dobyvatelé, přinášející svou trošku na oltář vědy, postupně vrství jeden na druhého jako dlaně ve známé hře, při níž ruce provádějí na stole (aniž by kdokoli ze zúčastněných ztratil svůj zdvořilý výraz) jakousi společenskou variantu hro­madné soulože. Ostatně, možná tomu tak je s lidmi vůbec: už se těšíme, jak se zděsíme té nebetyčné hromady, jen co se znovu vynoříme na náměstí. – Mraky plné zrní. Jak pozoruji, nedělalo mi sebemenší potíž ukrást tento obraz jednomu ze svých přátel. Kdybych měl ještě to, čemu se kdysi, v dobách dlouhých párků, veselých dělnických stávek a strašidelných budov reálných gym­názií říkalo svědomí, přikrýval bych se aspoň při psaní peřinou. Má postel však, běda, nehostí žádného spisovatele. Pod peřinou, od polštáře do nohou, stéká opatrně po prostěradle jen nehlučná a tenká stružka rtuti, stejně vyčítavá jako prázdná papírová páska zvolna odvíjená z telegrafního přístroje.</p>
			<p class="MLP-dopis para-style-override-8">…a za barovým pultem knihovna, nejoblíbenější z mých nočních regálů. Usměvavý Budha v bílém kabátku sahá bez pobízení po třetím dílu Brehma, nesoucím povzbudivý název <span class="MLP-znak-kurziva-11b char-style-override-2">SAVCI</span>. Někdy jsem v pokušení se domnívat, že by se v&nbsp;přírodě dal udělat větší pořádek už jen díky rázné procházce lesem s&nbsp;tím tučným svazkem v podpaží; jindy jej docela prostě vidím ležet ve skalách, v jedné z těch nehlubokých proláklin na vrcholku, kam donedávna dosahoval bradou sám nebeský stařec. Samosebou přeháním: v proláklině na vrcholu skály leží jen nedotčené vejce, zatímco dole chodí po pěšině ustaraný student a úporně pře­mýšlí, jak je z té výšky dostat dolů. – Až znovu dorazím v&nbsp;tanku ke své známé hromadě, završené tentokrát nápisem <span class="MLP-znak-kurziva-11b char-style-override-2">SKLÁDKA</span> místo nápisu <span class="MLP-znak-kurziva-11b char-style-override-2">ŠKOLA</span>, nebudu si opět moci vzpomenout, proč jsem vlastně přijel – a co jsem zamýšlel podniknout. Kolem zatím nové jaro s chřestěním skládá své kosti, vyhání znovu historii ven z&nbsp;doupat, až se posléze na střechách objevují i lidé, lační ukazovat si do budoucnosti růžovými prsty a dělat k tomu dvojsmyslné poznámky. Aťsi, budu tedy pro ně vydávat časopis. Jako první vyjde tematické dvojčíslo věnované Nebi a Dudám.<span></span></p>
			</div>
</body>
</html>