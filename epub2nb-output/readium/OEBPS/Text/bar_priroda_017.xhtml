<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>bar_priroda-3</title>
		<link href="../Styles/bar_prirod_idstyles.css" rel="stylesheet" type="text/css"/>
	</head>
<body xmlns:xml="http://www.w3.org/XML/1998/namespace" id="bar_priroda" xml:lang="cs-CZ">
<div><p id="toc_marker-2-5" class="MLP-UROVEN2-BAR-PRIRODA">Je léto, jse<a id="x.11032"></a>m dospělý</p>
			<p class="MLP-VERSE-BAR-PRIRODA">Doleva ke středníku a doprava k pomlčce </p>
			<p class="MLP-VERSE-BAR-PRIRODA">doleva k „židle“ a napravo k „úsměv“ </p>
			<p class="MLP-VERSE-BAR-PRIRODA">od zřetelného ano k sotva znatelnému vrtění hlavou </p>
			<p class="MLP-VERSE-BAR-PRIRODA">po pravdě řečeno nemám tu právě na vybranou </p>
			<p class="MLP-VERSE-BAR-PRIRODA">Poledne všechno v pořádku </p>
			<p class="MLP-VERSE-BAR-PRIRODA">až po bradu úspěšně plný vlastního podpisu </p>
			<p class="MLP-VERSE-BAR-PRIRODA">zbývá tykat si trochu s Tvůrcem </p>
			<p class="MLP-VERSE-BAR-PRIRODA">chvíli počítat pak to úlevně vypustit </p>
			<p class="MLP-VERSE-BAR-PRIRODA">s výhledem na celkem pochopitelnou krajinu </p>
			<p class="MLP-VERSE-BAR-PRIRODA">s jistým počtem nepochopitelných stromů</p>
			<p class="MLP-VERSE-BAR-PRIRODA-12b-pred">Je krásně </p>
			<p class="MLP-VERSE-BAR-PRIRODA">pomalu doplouvám k nejmenšímu ostrůvku </p>
			<p class="MLP-VERSE-BAR-PRIRODA">plavu a vím:</p>
			<p class="MLP-VERSE-BAR-PRIRODA">svých čtyřiadvacet jsem si už pomalu odseděl </p>
			<p class="MLP-VERSE-BAR-PRIRODA">na ostrově s vlastní pannou Marií </p>
			<p class="MLP-VERSE-BAR-PRIRODA">malý ráj se všemi znamenitými přednostmi českého<br/>pravopisu</p>
			<p class="MLP-VERSE-BAR-PRIRODA">Sedět a tykat ostrůvku pozorně naslouchat chybám <br/>v ptačí řeči </p>
			<p class="MLP-VERSE-BAR-PRIRODA">říkat si: je krásně a horlivě přikyvovat</p>
			<p class="MLP-VERSE-BAR-PRIRODA-12b-pred">Pozorně naslouchat </p>
			<p class="MLP-VERSE-BAR-PRIRODA">pan Beckett má tedy zato že je nejdřív nutné pobýt <br/>trochu v místnosti </p>
			<p class="MLP-VERSE-BAR-PRIRODA">a teprv pak vyvětrat</p>
			<p class="MLP-VERSE-BAR-PRIRODA">Pečlivě proklepávat zatvrzelou zeď</p>
			<p class="MLP-VERSE-BAR-PRIRODA">Alois Jirásek se schovává v lese za stromem </p>
			<p class="MLP-VERSE-BAR-PRIRODA">opravdu krásně mám-li se trochu poopravit </p>
			<p class="MLP-VERSE-BAR-PRIRODA">pozorně </p>
			<p class="MLP-VERSE-BAR-PRIRODA">než přijdou mraky než začne pršet do soukromých <br/>deníků </p>
			<p class="MLP-VERSE-BAR-PRIRODA">aspoň pár dalších ilustrací k vlastním poznámkám na <br/>okraj přírody </p>
			<p class="MLP-VERSE-BAR-PRIRODA">Vylidněná Národní třída bez školáků i básníků </p>
			<p class="MLP-VERSE-BAR-PRIRODA">tam jako na jiných prázdných stránkách jsoucna </p>
			<p class="MLP-VERSE-BAR-PRIRODA">psát aspoň mezi řádky denních zpráv vklouznout mezi <br/>verše svítání když váhá před městem </p>
			<p class="MLP-VERSE-BAR-PRIRODA">zatímco školáci okusují poslední kolotoč </p>
			<p class="MLP-VERSE-BAR-PRIRODA">kradu se zadem příštím podzimem a smekám bez <br/>vyzvání </p>
			<p class="MLP-VERSE-BAR-PRIRODA para-style-override-4">před vším co má taková republika mezi nohama </p>
			<p class="MLP-VERSE-BAR-PRIRODA para-style-override-4">na neposkvrněném čele vychází nová jistota </p>
			<p class="MLP-VERSE-BAR-PRIRODA para-style-override-4">jako když se řekne „školáci okusují kolotoč“</p>
			<p class="MLP-VERSE-BAR-PRIRODA">Odehnat hajného a jít zas jednou spát sám </p>
			<p class="MLP-VERSE-BAR-PRIRODA">sám a nespoután do tmy kde není vidět ruměnec</p>
			<p class="MLP-VERSE-BAR-PRIRODA">V noční tmě </p>
			<p class="MLP-VERSE-BAR-PRIRODA">lehce zčervenat teprv potom se zastydět </p>
			<p class="MLP-VERSE-BAR-PRIRODA">po delším úsilí si vybavit své jméno</p>
			<p class="MLP-VERSE-BAR-PRIRODA-12b-pred">Jinými slovy hvězdy padají všude </p>
			<p class="MLP-VERSE-BAR-PRIRODA">kam se přijde náhle na návštěvu </p>
			<p class="MLP-VERSE-BAR-PRIRODA">vždycky sám i s Emilem </p>
			<p class="MLP-VERSE-BAR-PRIRODA">jak už se říkává</p>
			<p class="MLP-VERSE-BAR-PRIRODA">Přírodo přírodo zrádná bestie </p>
			<p class="MLP-VERSE-BAR-PRIRODA">schováváš se v noční přírodě</p>
			<p class="MLP-VERSE-BAR-PRIRODA-12b-pred">Zkoušel jsem chvíli opět počítat </p>
			<p class="MLP-VERSE-BAR-PRIRODA">ale ne a ne dopočítat se  Snad tedy skutečně </p>
			<p class="MLP-VERSE-BAR-PRIRODA">všechno v pořádku </p>
			<p class="MLP-VERSE-BAR-PRIRODA">trochu jsem se nad tím zasmušil </p>
			<p class="MLP-VERSE-BAR-PRIRODA">všechno zkrátka vážně jak mělo být </p>
			<p class="MLP-VERSE-BAR-PRIRODA">úporné zápolení s čísly než se znovu zjevíme <br/>nad hladinou </p>
			<p class="MLP-VERSE-BAR-PRIRODA">a začneme odčítat </p>
			<p class="MLP-VERSE-BAR-PRIRODA">tak nějak navždy osvobozené od rozmilého </p>
			<p class="MLP-VERSE-BAR-PRIRODA">počitku </p>
			<p class="MLP-VERSE-BAR-PRIRODA">prožitku </p>
			<p class="MLP-VERSE-BAR-PRIRODA">výhybky </p>
			<p class="MLP-VERSE-BAR-PRIRODA">počitku </p>
			<p class="MLP-VERSE-BAR-PRIRODA">přehodím výhybku svět bude ještě koukat </p>
			<p class="MLP-VERSE-BAR-PRIRODA">do Strašnic jak je tu všechny tajně miluju jak jen možná <br/>udatnou láskou toho </p>
			<p class="MLP-VERSE-BAR-PRIRODA">kdo ví že se už nedopočítá ani těch krátkých natož těch<br/>co&#160;je přesahují </p>
			<p class="MLP-VERSE-BAR-PRIRODA">o celosvětový centimetr</p>
			<p class="MLP-VERSE-BAR-PRIRODA-12b-pred">Cvičil jsem si podpis a slunce na to svítilo </p>
			<p class="MLP-VERSE-BAR-PRIRODA">spiklenecké mrknutí do krajiny </p>
			<p class="MLP-VERSE-BAR-PRIRODA">bylo tam </p>
			<p class="MLP-VERSE-BAR-PRIRODA">všech svých 365 paprsků pěkně rozložených kolem </p>
			<p class="MLP-VERSE-BAR-PRIRODA">bylo a nebylo </p>
			<p class="MLP-VERSE-BAR-PRIRODA">jako vždycky </p>
			<p class="MLP-VERSE-BAR-PRIRODA">vyprávěli jsme si o tom dřív než se docela setmí </p>
			<p class="MLP-VERSE-BAR-PRIRODA">jenže tak daleko se nikdy nedočte </p>
			<p class="MLP-VERSE-BAR-PRIRODA">hajný je ten kdo ve tmě špatně slyší </p>
			<p class="MLP-VERSE-BAR-PRIRODA">jak známo </p>
			<p class="MLP-VERSE-BAR-PRIRODA">ve škole se nestřílí</p>
			<p class="MLP-VERSE-BAR-PRIRODA">Šuškali jsme o tom v lavicích mezi jednotlivými výstřely</p>
			<p class="MLP-VERSE-BAR-PRIRODA-12b-pred">Dre Miroslave i vy inženýre Jene </p>
			<p class="MLP-VERSE-BAR-PRIRODA">orodujte za nás </p>
			<p class="MLP-VERSE-BAR-PRIRODA">celou neskladnou přírodu a ke všemu na přeskáčku </p>
			<p class="MLP-VERSE-BAR-PRIRODA">třpyt všech slavných příborů z vykradené nebeské almary </p>
			<p class="MLP-VERSE-BAR-PRIRODA">ve své jediné hlavě </p>
			<p class="MLP-VERSE-BAR-PRIRODA">své jediné důležité hlavě s nadměrným počtem metrů</p>
</div>
</body>
</html>