<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>bar_priroda-4</title>
		<link href="../Styles/bar_prirod_idstyles.css" rel="stylesheet" type="text/css"/>
	</head>
<body xmlns:xml="http://www.w3.org/XML/1998/namespace" id="bar_priroda" xml:lang="cs-CZ">
<div><p id="toc_marker-3-1" class="MLP-UROVEN2-BAR-PRIRODA">Hostinec pro dívky</p>
			<p class="MLP-uroven3-basne para-style-override-5">1</p>
			<p class="MLP-BAR-VENOVANI">Karlovi Š.</p>
			<p class="MLP-dopis-bez1radku para-style-override-6">Bude asi nejlepší odbýt si to hlavní hned na začátku a začít krátkou rekapitulací celého románu. Pokud se nemýlím, kdosi šel po něčem, zřejmě cesta, na konci prkna ho něco mělo čekat. Jako by ale přišel příliš brzy – místo krásného západu slunce jen mrzutý dialog, několik ledabylých pomluv na účet nebeského rajčete:</p>
			<p class="MLP-VERSE-BAR-PRIRODA">PRVNÍ DĚLNÍK: Nejradši bych si odplivnul (chrchlá). </p>
			<p class="MLP-VERSE-BAR-PRIRODA">DRUHÝ DĚLNÍK: Za to nám panchart nestojí. Proč prostě nezaklít?</p>
			<p class="MLP-VERSE-BAR-PRIRODA">TŘETÍ DĚLNÍK (zlověstně se dusí): Je na vás pohled! Rád bych vás viděl… o pár let později.</p>
			<p class="MLP-dopis-bez1radku para-style-override-7">Těch několik minut prodlevy vyplněné neužitečným dialogem, zdánlivě bezvýznamná trapnost předčasného příchodu, bylo na­konec románu osudných; nikdy se mu nepodařilo přelézt přes první kapitolu, ta se rozbujela a rozplizla po celé knize, až ji v&#160;sobě nakonec pohřbila.</p>
			<p class="MLP-dopis para-style-override-8">Ještě pořád tu nejsi. Kdybych si mohl alespoň být jistý, že si to pořádně rozmyslíš, než přijdeš. Ale dívky takové nebývají: všechno, co je vidět, když se opravdu svléknou, je nahý malí­ček v&#160;rozpačitě pootevřené puse. – Vyndal jsem malíček z&#160;úst a&#160;roz­hlédl se po okolních metropolích: veškerá erotika, všechna politika jako by zmizely navždy. Zbyli jen lidé. Otevřel jsem nejbližší dvouřadové sako a vstoupil dovnitř. – V Českých Budě­jovicích prší jako v New Yorku. – Zítra bude třeba udělat aspoň jednu stránku chyb navíc. Snad mi kamarádi pomohou. Dlouze a&#160;mlčky kouřit otcovy cigarety a dívat se, jak kolem proudí cyklisté v německých gumácích jako ve filmovém žurnálu. Potom podrobný zápis do notesu; dvakrát, třikrát se rozhlédnout, než vybalíme ze sáčku nedojedenou housku a poprvé a naposled, za důkladného žvýkání, si před spaním pořádně prohlédneme vlastní fotografii.<span></span></p>
			</div>
</body>
</html>