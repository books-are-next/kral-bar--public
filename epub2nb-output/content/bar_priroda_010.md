---
title: ''
contentType: prose
---

<section>

Žluté nebezpečí

Ale ty malé pevné drny jen stěží rozeznatelné  
při pohledu na letní krajinu

v horkem vysušené trávě

no ano jsou to oni jejich přízračné prdelky

dým z jejich cigaret je cítit senem jejich ohýnků

diskrétně doutnajících ve stepi která se vejde  
do kukátka

Až jednou večer pohlédneme pod stůl a spatříme  
je tam jak si pohodlně sedí

Evropu v nás i kolem nás zamrazí

kdyby jen proto že chtějí co nejlépe hospodařit

v zahradnictvích na kraji Prahy

Bude nebude

nepřestaneme s nimi válčit ve svých představách

</section>
