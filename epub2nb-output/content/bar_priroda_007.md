---
title: ''
contentType: prose
---

<section>

Malé dějiny (Příměří)

Cvičné hovno zapadlo do zažloutlé stepi

obláček prachu který se tam zvedl

neudržel si dlouho tvar mapy Afriky

Klid

klid v polích kolem i uvnitř rozklížené pažby

jen Rudé právo v dálce u lesa se snáší na mrtvého  
střevlíka

Klid až k bílým oblázkům na dně vyschlého řečiště

těm nejmenším pevnostem

Od lesa ke kuřáckým potřebám roztroušeným v trávě

a nazpátek

s celou armádou svých mravenců maskovaných líp  
než Japonci

co pamatuju nosím tu tak po kapsách svou pevnou  
kostku lihu

svůj stále víc unavený materiál

</section>
